<h1><p align="center">2. Conditional logic</p></h1>

* কন্ডিশন মানে হচ্ছে শর্ত। কন্ডিশনাল লজিকে এক বা একাধিক শর্ত থাকতে পারে।  এক বা একাধিক শর্ত নিয়ে যে-শর্তটি গঠন করা হয়, তার ফলাফল দুই রকম হবে, সত্য (True) বা মিথ্যা (False)। 

**উদাহরণ-১**

```python
ধরা‍‍‍‍ যাক, আমি ধানমন্ডি থেকে রিকশা চড়ে নিউমার্কেট যাব। আমি রিকশা চালককে ভাড়া জিজ্ঞাসা করায় তিনি বললেন, ভাড়া 40 টাকা, একদাম। 
এখন আমি রিকশায় ওঠার আগে একটি শর্ত পূরণ করতে হবে। সেটি হচ্ছে, আমার কাছে কি কমপক্ষে 40 টাকা আছে? এর উত্তর দুই রকম হতে পারে- 
হ্যা (সত্য) কিংবা না (মিথ্যা)। যদি সত্য হয়, তাহলে আমি রিকশায় উঠব, মিথ্যা হলে উঠব না।
```

**উদাহরণ-২**

```python
আমার কয়েকটি বই কেনা প্রয়োজন এবং এর জন্য আমি নীলক্ষেতে গিয়ে বই কেনার সিদ্ধান্ত নিয়েছি। মঙ্গলবার নীলক্ষেতের মার্কেট বন্ধ থাকে। তাই আমি একটি
শর্ত দিয়ে সিদ্ধান্ত নেব যে, আজকে বই কিনতে যাবো কি যাবে না। শর্তটি হচ্ছে, “আজকে মঙ্গলবার”। এটি যদি সত্য হয়, তাহলে আমি যাবো না, মিথ্যা হলে যাবো।

আবার ধরা যাক, নীলক্ষেতের দোকান গুলো খোলা থাকে সকাল 10 টা থেকে রাত 4 টা পর্যন্ত। তাহলে আমাকে অবশ্যই আরেকটি শর্ত পূরণ করতে হবে। 
“আমি রাত 4 টার মধ্যে নীলক্ষেতে পৌছতে পারবো”- এই শর্ত সত্য হলে আমি যাবে আর মিথ্যা হলে আমি যাবো না। 

এখন আমরা দেখতে পাচ্ছি ,এখানে মোট দুটি শর্ত আছে- 
* আজকে মঙ্গলবার।
* আমি রাত 4 টার মধ্যে নীলক্ষেতে পৌছাতে পারবো। 
তাহলে আমি যেকোন দিন বই কেনার কথা চিন্তা করলে চার ধরনের সম্ভাব্য ঘটনা আমাকে চিন্তা করতে হবে। 

‍1. আজকে মঙ্গলবার নয় এবং আমি রাত 4 টার মধ্যে নীলক্ষেতে পৌছতে পারব না।
2. আজকে মঙ্গলবার নয় এবং আমি রাত 4 টার মধ্যে নীলক্ষেতে পৌছতে পারবো।
3. আজকে মঙ্গলবার এবং আমি রাত 4 টার মধ্যে নীলক্ষেতে পৌছতে পারবো না।
4.  আজকে মঙ্গলবার এবং আমি রাত 4 টার মধ্যে নীলক্ষেতে পৌছতে পারবো। 
```

> Please inbox **[me](https://www.facebook.com/shoriot)** if you've any questions.